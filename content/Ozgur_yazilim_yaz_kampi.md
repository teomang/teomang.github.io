Title: Özgür Yazılım Yaz Kampı Öncesi
Date: 2019-07-16 03:17
Modified: 2019-07-16 03:17
Category: kisisel
Tags: gunluk
Slug: ozgur-yazilim-yaz-kampi-notlarim
Authors: orkung
Summary: Öncesinden bitimine kadar, özgür yazılım kampına dair paylaşımlarım

Bu seneki [özgür yazılım yaz kampında,](https://kamp.linux.org.tr/2019/yaz) [Linux İç Yapısı: Netfilter ve Çekirdek-İçi Sanal
Makineler](https://kamp.linux.org.tr/2019/yaz/kurslar/linux-ic-yapisi-netfilter-ve-cekirdek-ici-sanal-makineler/) kursuna katılacağım.

Dikkatimi ilk çeken nokta; organizasyon konusunda [LKD'de](https://lkd.org.tr)
büyük bir birikim oluşmuş, katılımcının aklına gelebilecek neredeyse tüm
sorularla ilgili ayrıntılı yanıtlar düzenli olarak veriliyor. Işleyiş düzeni
önceden herkese gerekçeleriyle açıklanıyor, az kişiyle böyle kalabalık bir
organizasyonu düzenleme sorumluluğunu aldıkları için hepsine teşekkür
ederim.

Temel bir ihtiyaç hissettim; kampa katılacakların önceden birbirinden haberdar
olabileceği ve eski katılımcıların deneyimlerini paylaşabileceği bir ağ olsa
iyi olurdu. Buna ihtiyaç var; Örneğin katılımcı kılavuzu; "Çadır yeri önerimiz
bulunmuyor" yazıyor. Gayet doğal bu. Fakat daha önce kursa gidip çadır yeri
bakmış birilerinin önerisi olabilir. Mesela benim merak ettiğim konu da,
yurtla üniversite arasındaki yolun bisiklete uygun olup olmadığı.

Konular biriktikçe burayı güncelleyeceğim.


