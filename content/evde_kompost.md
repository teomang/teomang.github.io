Title: Kompost Hazırlama Yöntemi Seçimim ve Nedenleri
Date: 2018-03-29 11:34:25
Modified: 2018-03-29 11:34:25
Category: yaşam
Tags: geri-dönüşüm
Slug: kompost-yontemleri-arasindan-tercih-yapma
Authors: orkung
Summary: Mutfak atıklarından kompost yapmak istiyorum, nasıl başlayayım?

Buğday Derneği'nin düzenlediği "Kompost nedir?" başlıklı sunuma katıldım,
vidyolarına [Buğday Derneği'nin facebook
sayfası](https://www.facebook.com/pg/buğdayderneği/videos)'ndan
ulaşabilirsiniz.
sunumda vurgulanan 2 ana başlık vardı; 

* En doğru / en iyi yöntem yok, mevcut duruma uygun yöntem var. Bu da tamamen
  sizin koşullarınıza uygun olarak vermeniz gereken bir karar.
* Hangi yöntemi izlerseniz izleyin, onu uygulamak için bir çok deneme yanılma
  yapayacaksınız, önemli olan bir karar verip başlamak.

Kompost hazırlama yöntemlerini [Buğday Derneği Kompost
Rehberi]({static}/pdfs/KompostRehber_SON.pdf)'nden öğrenebilirsiniz. Bu
çalışmada ayrıca yöntemlerin avantaj ve dezavantaları da belirtilmiş. Sunumdan
önce kitabı okumuş ve bir yöntemde karar kılmıştım, sunumdan sonra da bu
kararım değişmedi; solucan kompostu (Vermikompost) yapmak istiyorum.
Nedenlerine gelince;

* Diğer yöntemlerden farklı olarak, organik atıklarınızla bir canlıyı
  besliyorsunuz, yani bir canlıyla etkileşime giriyorsunuz, kedisiyle yaşayan
  biri olarak, eve yeni bir tür daha alıp ona bakma fikri hoşuma gidiyor.
* Organik atık devamlı çıkan bir şey, diğer yöntemlerde birden çok kap
  bulundurup, her kap dolduğunda diğer kapta biriktirmeye devam etmek gerekiyor,
  vermikompostta ise devamlı verebiliyorsunuz. Solucanlar popülasyonlarını, içine
  koyduğunuz kabın boyutlarına göre kendileri ayarlıyorlar.
* Kompost kabını kapatıp bekleme gibi bir durum olmamasından ötürü, benim gibi
  sabırsız insanlar için daha uygun, belki bokashi kompostundan daha uzun
  sürebilir, fakat oradaki gibi devamlı kapları kapatıp/açma sürelerini kontrol
  etmeye gerek kalmıyor.

Siz de benim gibi vermikompost yapmaya karar verirseniz, illa bir ücret
ödemeniz gerekmiyor, biraz beklerseniz, Kartal Belediyesi solucan dağıtımına
başlayacak. Belediyeden alınca, alma prosedürlerini bu yazıya yorum olarak
eklerim.

Son olarak, sunumda beni en çok etkileyen cümleyi eklemek istiyorum, bokashi
kompostuna, diğer yöntemlerden farklı olarak artık yemekleri, etleri de
atabiliyorsunuz; sevgili [Volkan
Bey](https://www.facebook.com/volkan.dündar.10) bu konudan bahsederken, "biz 4
yıldır belediyeye 1 gram atık kaptırmadık." dedi. Gerçekten de, onu
kullanmasını bilmeyenlere, değerli şeylerimizi vermeyelim. Biz daha iyisini
yapabiliriz.

