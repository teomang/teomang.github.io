<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Anlatabildiklerim - siyaset</title><link href="/" rel="alternate"></link><link href="/feeds/siyaset.atom.xml" rel="self"></link><id>/</id><updated>2018-03-26T02:30:00+03:00</updated><entry><title>Nuray Mert'in Cumhuriyet'te açtığı gedik</title><link href="/nuray-mertin-cumhuriyette-actigi-gedik..html" rel="alternate"></link><published>2018-03-26T02:30:00+03:00</published><updated>2018-03-26T02:30:00+03:00</updated><author><name>orkung</name></author><id>tag:None,2018-03-26:/nuray-mertin-cumhuriyette-actigi-gedik..html</id><summary type="html">&lt;p&gt;Cumhuriyet ve Birgün'ü neden boykot ediyorum.&lt;/p&gt;</summary><content type="html">&lt;p&gt;Bu yazıyı yazmak için geç kaldığımın farkındayım. Fakat günlük tutma araçlarımı
yeni düzenleyebildim ve artık bu tipte, beni etkileyen gündemleri kısa zamanda
yorumlamak istiyorum. Tabi içerideki onlarca düşünce suçlusunu gördükçe,
beynimdeki oto-sansür mekanizmasını engelleyebimem mümkün gözükmüyor. Her şeyin
açık ve özgürce tartışılabileceği günleri özlemle beklemeye devam.&lt;/p&gt;
&lt;p&gt;Cumhuriyet'i Can Dündar'ın yayın yöneticilik döneminden, Nuray Mert'in
çıkarıldığı döneme kadar elimden geldiğince takip ettim. Yaşanan bu olaya 'Mert
vakası' diyeceğim.&lt;/p&gt;
&lt;p&gt;Fikrî düzeyde baktığımızda, Cumhuriyet'le fikir birliğim %80, Nuray Mert'leyse
%20'dir, tam da bu yüzden, gazete alamasam da, internetten Nuray Mert'in
yazılarını kaçırmamaya çalışırdım. Adeta bir görevli gibi görürdüm onu, ait
olmadığı toplumun büyük çoğunluğuyla empati kurmaya çalışıp, olan biteni kabul
edip anlamlandırma ve görüşlerini oluşturma çabası öğretici ve takdire şayandı.
Mücadele yöntemi Cumhuriyet'le burada ayrılıyordu. Cumhuriyet olaylara karşı
belli dogmalara göre refleks veriyorken, Mert o olayın iktidar için neye hizmet
ettiğini, bu duruma nasıl yaklaşmak gerektiğini anlamaya çalışıyordu. Mert'in
bu süreçte bir eksikliği varsa, o da  kendisini yazı yazması için çağıran yayın
kurulunun da onu anlamadığını fark edememesidir bana kalırsa.&lt;/p&gt;
&lt;p&gt;İki tarafın olaylara yaklaşımında temel bir farklılık olduğunu, daha sonra
Nuray Mert'in açıklamalarına verilen cevaplardan anladım.&lt;/p&gt;
&lt;p&gt;İstifa ettirilme sürecini tetikleyen son 2 yazı, Evrim teorisinin müfredattan
çıkartılması ve müftüye nikah kıyma yetkisinin verilmesi konularıydı. Mert olay
sonrası 'rejim değişiyor, muhalefet evrim teorisiyle uğraşıyor.' dedi. Bu
noktada, Cumhuriyet'in politika ile dogmatik refleksi birbirine karıştırdığını,
muhalefet etmeyi sekterlik, dar grup görüş ve çıkarlarını savunmak sandığını
gördük. Nuray Mert'le tartışmayı gazetede bir ek çıkartarak derinleştirmek
yerine onu işten çıkartmak bunun göstergesi.&lt;/p&gt;
&lt;p&gt;Öte yandan, Mert'in yaklaşımı, oldukça ender gördüğümüz tipte; iktidarın her
dönem karşısında olmak, bunu bir tür düşmanlıkla değil, konuşarak ve kafa
yorarak yapmak... Bu tavrı her dönem asıl tehlikeyi görmesini ve enerjisini bunu
önlemeye çalışmaya harcamasını sağlıyor. Bizim için üzücü olan, bu eğilimin
değil, sekter eğilimin ana muhalefet olması.&lt;/p&gt;
&lt;p&gt;Bu yazıyı yazmaya başlar başlamaz, kendimi sorgulamaya başladım, gerçeklere
göre değil, işime geldiği gibi davrandığımı farkettim. görmemi sağladı.&lt;/p&gt;
&lt;p&gt;Özeleştiri yapacağım konu, Cumhuriyet'i boykot ederken,  Birgün gazetesini
takip etmem. Birgün'ün de 2015'te, Akın Olgun'un HDP'yle ilgili yazdığı
yazılardan rahatsız olarak istifasını istediğini biliyordum, fakat 'unuttum'.
Cumhuriyet yönetiminin basiretsizliğini boykot ederken, benzer bir tavırda
olduğunu bildiğim Birgün'ü de eleştirmeyip bu gazeteyi almaya devam etmek benim
hatamdi. &lt;/p&gt;
&lt;p&gt;Şayet bu iki yayın organı, geçmişe dönük hatalarını kabul edip özeleştiri
yaparlarsa, bu yayınları tekrar takip etmeyi ben de  can-ı gönülden isterim,
Fakat açıkçası bu tavrı her iki yayın organından da beklemiyorum, çünkü her
ikisinin tavrındaki belirleyici unsur, bu yayınların ekonomik olarak bağımsız
olsalar da, ait oldukları ideolojiye hizmet etme amacıyla varoldukları, ve
kendileriyle aynı ideolojik bağlılığı taşımayan politik tavırlara karşı
tartışmayı derinleştirmekten korkmaları gerçeğinden kaynaklanıyor.&lt;/p&gt;
&lt;p&gt;Ek olarak, söylemek istediğim, bu iki yayın organı da, bizlerden destek
isterken gazetelerinin etik yönlerini vurgularlarken, her iki istifa ettirilme
vakasında gördüğümüz, bu işi tartışmak ve karşılıklı hassasiyetleri dikkate
almaya çağırmak yerine, bir e-posta göndererek bitirmeyi seçmeleri. Bu
tavırları, bana başımızdaki hegemonun 'ben senin muhatabın değilim' tavrını
hatırlatıyor. Bu yayın organlarına göre etik sadece kendileri gibi düşünenler
arasında geçerli, düşünmeyenlere ise her türlü kötülük mübah görülüyor.&lt;/p&gt;
&lt;p&gt;Ama alternatifsiz değiliz, internette çok sayıda haber kaynağı, tartışma
platformu mevcut. Ayrıca artık sosyal medya üzerinden her birimiz birer haber
kaynağı, eleştirmen ve yazarız da. Haber almak için bu yayın organlarının
sekter yönetim kurullarına mecbur değiliz. Yeter ki kendi göbek bağımızı kendi
kendimize kesebileceğimize inanalım.&lt;/p&gt;</content><category term="gunluk_gazete"></category></entry></feed>